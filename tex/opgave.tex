\section{Indledning}

'Specialpædagogik' er forbundet med arbejdet med mennesker med \textbf{nedsat fysisk eller kognitiv funktionsevne}, som det hedder i \citetitle{social-ogindenrigsministerietBekendtgorelseAfLov2019} — eller \textbf{handicappede}, om man vil. \footnote{Jeg vil holde mig til “handicappede” fremadrettet.}
Som så meget moderne velfærdsarbejde i dag, fremstår også specialpædagogikken fyldt af paradokser og modsatrettede strømninger, hvor pædagogerne báde agerer hjælper og kontrollant \autocite{mik-meyerIndledningSkabeProfessionel2012}. 

Derfor vil jeg i den følgende synopsis diskutere nedslag i en policy-analyse af dansk handicappolitik, som den fremstår i dag.
Analysens formål er, en forståelse af, hvordan “de handicappede” ses som samfundsmæssigt anliggende, og hvordan dette anliggende imødekommes.
Dermed søger jeg i min undersøgelse svar på følgende problemformulering:
\begin{center}
  \textbf{Hvordan fremstår problemopfattelsen i dansk handicappolitik i dag; og hvilke løsningsforslag legitimeres, henholdsvis delegitimeres, på baggrund af dette?}
\end{center}
Min undersøgelse er på baggrund af \citetitle{social-ogindenrigsministerietBekendtgorelseAfLov2019}, da det er heri, rammerne for den danske socialpolitik (og dermed også handicapolitik) fastlægges \autocite[kapitel 2]{social-ogindenrigsministerietBekendtgorelseAfLov2019}, samt \citetitle{klStyringAfDet2017}\footnote{Analysen, ligesom pjecen, forholder sig ikke til indsatser målrettet børn og unge.}, en vejledning til det specialiserede voksenområde \autocite{klStyringAfDet2017}.
Metodisk er analysen bygget op med afsæt i policy-arkæologien, som fremlagt af \citeauthor{scheurichPolicyArchaeologyNew1994}, \citeyear{scheurichPolicyArchaeologyNew1994}.

\citeauthor{scheurichPolicyArchaeologyNew1994} anfægter selvfølgeligheden af de “sociale problemer” som et empirisk fænomen.
I stedet for bør og skal de såkaldte “sociale problemer” undersøges som de sociale konstruktioner de er.
\citeauthor{scheurichPolicyArchaeologyNew1994} kritiserer de (post)positivistiske analysemodeller, der, ved at tage for givet, at noget er et \textbf{problem}, også forudsætter, at der kan findes en \textbf{løsning}, der kan sikre samfundet stabilitet og videreførelse. \autocite[ss. 298-299]{scheurichPolicyArchaeologyNew1994}.


Jeg vil disponere det følgende efter policy-arkæologiens fire undersøgelsesfelter \autocite[s. 300]{scheurichPolicyArchaeologyNew1994}:
\begin{enumerate}
  \item
    den sociale konstruktion af specifikke sociale problemer - med afsæt i \citetitle{social-ogindenrigsministerietBekendtgorelseAfLov2019}
  \item
    identifikation af sociale regelmæssigheder på tværs af problemdefinitioner
  \item
    den sociale konstruktion af acceptable løsningsmuligheder - med udgangspunkt i \citetitle{klStyringAfDet2017}.
  \item
    policy-analysens sociale formål
\end{enumerate}

\citetitle{klStyringAfDet2017} er udarbejdet for at \textbf{afdække styringsudfordringer og -muligheder} på det specialiserede voksenområde \autocite[s. 2]{klStyringAfDet2017}, der bland andet omfatter voksne med handicap.
Der omtales i særdeleshed et "pres” i pjecen - “udgiftspres”, “styringspres”; og formålet med udgivelsen er, at bidrage med konkrete "styringsværktøjer” til at “påvirke udgiftsniveauet” \autocite[s. 2, 3. m.fl.]{klStyringAfDet2017}.
Derfor mener jeg, at se et eksempel på anvendt policy — konkrete handlingsanvisninger ud fra rammerne i \citetitle{social-ogindenrigsministerietBekendtgorelseAfLov2019}.

\section{Konstruktionen af et socialt problem, som den fremstår i \citetitle{social-ogindenrigsministerietBekendtgorelseAfLov2019}}

Allerede i indledningen gøres det klart, at hjælpen der tilbydes skal fremme individets udvikling og selvstændighed; og derudover øge livskvaliteten.
Hjælpen er videre funderet i et individuelt ansvar til udvikling og udnyttelse af potentialer, og skal tilrettelægges efter en “konkret vurdering” af behovet.
Det individuelle ansvar kommer også til syne, idet den hjælpetrængende skal inddrages i et samarbejde om støtten der gives \autocite[§§ 2-3]{social-ogindenrigsministerietBekendtgorelseAfLov2019}.

Også i formålsbeskrivelsen til støtten der gives på det specialiserede voksenområde fremgår  dette individorienterede fokus.
Udover individets styrkede muligheder og ansvar for udvikling, er der også en normaliseringsorientering mod deltagelse i samfundet.
Der skal derudover sikres \textbf{en helhedsorienteret støtte} \autocite[§ 81]{social-ogindenrigsministerietBekendtgorelseAfLov2019}.

Dermed tegner det sig et billede af et problem: Der er individer i samfundet der ikke opfylder de krav og forpligtelser om selvstændighed og ansvar for eget liv, deres rettigheder forudsætter.

Ud fra pjecen kan derudover læse, at den anden side af \textbf{problemet} er, at disse opgaver skal løses indenfor kommunalbudgetternes økonomiske ramme.

\section{De sociale regelmæssigheder}

\citeauthor{scheurichPolicyArchaeologyNew1994} mener, at man kan se regelmæssigheder på tværs af sociale problemer.
Disse regelmæssigheder er med til at synliggøre noget som et “socialt fænomen”; samtidig med, at det også udgør de socialt troværdige løsningsmuligheder \autocite[s. 301]{scheurichPolicyArchaeologyNew1994}

Indsatserne overfor andre målgrupper — fx børn og unge med særlige behov herfor, voksne med særlige sociale problemer — følger samme linje som handicappolitikkerne \autocite[Kap. 6, 15]{social-ogindenrigsministerietBekendtgorelseAfLov2019}:
\begin{itemize}
  \item
    et individorienteret fokus, 
  \item
    hvor frihed udspringer af rettigheder
  \item
    men der er en medfølgende ansvarsfordring
  \item
    og man skal have den \textbf{påkrævede} støtte
\end{itemize}

Her er der dog en risiko for blinde pletter; hvor fokus på borgerens integritet  nærmest læses som en fordring til “ikkehandling”, alt for at undgå krænkelser og overgreb \autocite{langagerDetAfmalteLiv2013}.
Man kan ane en særlig “teori om mennesker” lignende den, der beskrives af \citeauthor{goffmanAsylumsEssaysSocial1991} blandt de ansatte på institutionen — men i en national kontekst.
Pædagogernes professionalisme bliver også undermineret af, at skulle inddrage borgeren som “ekspert i eget liv” \autocite{mik-meyerIndledningSkabeProfessionel2012}.

\section{De anbefalede løsningsforslag}
Ved at se på de cases, der præsenteres i pjecens kapitel 3 har man eksempler på anbefalinger til løsningsforslag \autocite[ss. 18-40]{klStyringAfDet2017}.

Med stikord som “styrke ... borgerens egne ressourcer” og “opretholde en selvstændig tilværelse” forstærkes og legitimeres individfokuset yderligere.
Det økonomiske skøn bedes også inddrages. Her understreges der, at kommunen træffer afgørelsen om støtte — og at borgeren ikke kan “bestille” en specifik indsats.
Det \textbf{økonomiske} hensyn kan dermed overtrumfe borgerens rolle som “ekspert i eget liv”; der underkendes yderligere af fokuset på \textbf{visitationen} og \textbf{udredningen}; hvor man kan give borgeren “den bedste og billigste indsats” der “tager udgangspunkt i borgerens behov samtidig med, at der sikres generel budgetoverholdelse” .
Den \textbf{tidlige indsats} kan afklare den enkeltes støttebehov, og samtidig fange de små problemer inden de bliver store (og dyre) problemer.
Og det er vigtigt med \textbf{opfølgning}; har behovet ændret sig, kan den visiterede støtte det også.

Men hvorfor og hvordan er dette særligt legitime, anbefalede løsninger? 

Det nemme svar er, at 'det står i loven' som kommunerne er forpligtede på.
En mere dybdegående analyse ser institutionelle repræsentationer af sociale betydningsdannelser omkring (blandt andet) autonomi, værdighed og økonomisk mådehold --- der nogle gange trækker i forskellige retninger.

\section{Indeværende teksts (sociale) formål}
Jeg forsøger at gøre \citetitle{scheurichPolicyArchaeologyNew1994} efter, og se kritisk på dansk handicappolitik.
Analysen der drøftes her, kan anses for, at være en meta-analyse; idet analyseobjektet har et evaluerende blik på socialpolitiske interventioner.
citetitle{klStyringAfDet2017} falder i netop den “fælde”, som \citeauthor{scheurichPolicyArchaeologyNew1994} beskriver: man tager problemet for givet, og søger en løsning, der kan opretholde status quo.
Dette kommer nogle gange til kort, når det er tale om borgere der ikke har forudsætninger til, at kunne leve op til disse forventninger og forpligtelser --- og det pædagogiske arbejde kulsejler i en sø af medansvar og selvbestemmelse.
